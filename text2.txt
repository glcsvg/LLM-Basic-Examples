Milli kaleci Mert Günok'tan EURO 2024 için veda mesajı

2024 Avrupa Şampiyonası'nda (EURO 2024) çeyrek finalde elenen A Milli Futbol Takımı'nın kalecilerinden Mert Günok, organizasyona veda mesajı paylaştı.
Milli kaleci, "Güzel ülkemin güzel insanları" diyerek başladığı paylaşımda şu ifadeleri kullandı:

"Bizler, ülkemizi en iyi şekilde temsil etmek için çıktığımız Avrupa Şampiyonası'nda elimizden geleni yapmaya çalıştık. Sizinle beraber büyük hayaller kurduk. Gurbetteyken sizin desteğinizle kendimizi evimizde gibi hissettik. Gönül isterdi ki sonuna kadar gidelim ve bir hayali gerçeğe dönüştürelim, olmadı. Bunun için çok üzgünüz. Kamp boyunca bizlerin iyiliği için canıgönülden çalışan sağlık ekibimiz, malzemecilerimiz, mutfak çalışanlarımız, güvenlik çalışanlarımız ve diğer tüm emekçilerimize sonsuz teşekkür ediyorum. Bu takım sizlerin de desteğiyle çıtayı artık daha yukarıya koymalı. Futbolun bu kadar sevildiği güzel ülkemizde, başarı için yıllarca beklemek yerine, hedef her sene şampiyonalara katılmak ve başarılı olmak olmalı. Bunu başaracak gücümüz var. Yeter ki birlik olalım, birlik olduğumuzda neler başardığımıza bakalım.
Güzel ülkemiz her şeyin en iyisini hak ediyor. Ne mutlu Türk'üm diyene!"

Fatih Erel
Spor 08.07.2024


Iron Maiden'in vokalisti Bruce Dickinson İstanbul'da konser verecek

Iron Maiden'in vokalisti, yazar, müzisyen ve iş adamı Bruce Dickinson, 19 Temmuz'da Küçükçiftlik Park'ta müzikseverlerle buluşacak.
Dickinson'a konserde, gitarda Roy Z, davulda Dave Moreno, basgitarda Tanya O'Callaghan, klavyede ise Mistheria eşlik edecek.
Konserin açılışını Cenk Durmazel'in solistliğini üstlendiği Malt grubu yapacak.
Albümün ilk parçası "Afterglow of Ragnarok", 8 sayfalık bir çizgi romanla vinil şeklinde çıkmıştı. 
Parça aynı zamanda, Iron Maiden'ın "The Book Of Souls" albümünde yer alan "If Eternity Should Fail" parçasının Dickinson tarafından kaydedilen orijinal versiyonunu da içeriyor.

Ömer Mirza Şeker ,Ali Özer
Kültür 08.07.2024
